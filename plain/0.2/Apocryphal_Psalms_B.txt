Chapter 151

0 ܕܡܐܐ ܘܚܡܫܝܢ ܘܚܕ. ܒܥܒܪܝܐ ܠܝܬܘܗܝ. ܥܠܬܐ ܕܡܙܡܘܪܐ ܡ̣ܢ ܒܪܬ ܩܠܐ ܕܗܘܣܗܒܝܘܣ
ܠܝܬܝܗ̇ ܘܡ̣ܢ ܕܐܬܢܣܝܘܣ ܡܫܘܕܥܢܐ ܕܡ̈ܠܐ ܕܫܘܒܗܪܐ ܕܒܡܪܝܐ. ܐܢܕܝܢ ܟܕ ܐܝܬܝܟ
ܙܥܘܪܐ: ܐܬܒܥܝܬ ܠܚܫܚܬܐ ܡܕܡ ܕܐܚ̈ܝܟ ܠܐ ܬܬܪܝܡ ܥܠܝܗܘܢ. ܐܠܐ ܟܕ ܠܡܪܝܐ ܕܓܒܝܟ
ܝܗ̇ܒ ܐܢܬ ܬܫܒܘܚܬܐ̣ ܙܡܪ. ܛܘܒܢܐ ܕܝܢ ܡܪܝ̣ ܬܐܘܕܘܪܘܣ ܡܦܫܩܢܐ ܠܐ ܐܟܬ̣ܒ ܥܠܬܐ.
ܒ̣ܨܚ̈ܚܐ ܕܝܢ ܣܘܪ̈ܝܝܐ̣ ܗ̇ܢܘ ܪܘܫܡܗ.
1 ܙܥܘܪܐ݃ ܗܘܝܬ ܒܐܚ̈ܝ̣. ܘܛܠܝܐ ܒܒܝܬܗ ܕܐܒܝ . . ܪܥ̇ܐ ܗ̇ܘܝܬ̇ ܥ̈ܢܐ ܕܐܒܝ
2 ܐܝ̈ܕܝ ܥܒ̈ܕܝܢ ܐ̣ܘܪܓܢܘܢ. ܘܨ̈ܒܥܬܝ̣ ܠܚ̈ܡܝܢ ܟܢܪ̈ܐ
3 ܘܡܢܘ ܡܚܘܐ ܠܡ̇ܪܝ. ܗܘܝܘ ܡܪܝܐ ܗܘܝܘ ܐܠܗܐ ܕܝܠܝ
4 ܗ̣ܘ̇ ܫ̣ܠܚ̇ ܠܡܠܐܟܗ̣ ܘܐܪܝܡܢܝ ܡ̣ܢ ܥܪ̈ܒܐ ܕܐܒܝ. ܘܡ̣̇ܫܚ̣̇ܢܝ̣ ܒܡܫܚܐ
ܕܡܫܝܚܘܬܗ
5 ܐ̈ܚܝ̇ ܫܦܝܪ̈ܐ ܘܪܘܪ̈ܒܐ. ܘܠܐ ܐܨܛܒܝ ܒܗܘܢ ܡܪܝܐ
6 ܢ̇ܦܩ̇ܬ̇ ܠܐܘܪܥܗ̇ ܕܦܠܫܬܝܐ̣. ܘܠ݃ܛ̣̇ܢܝ ܒܦܬܟܪ̈ܘܗܝ
7 ܐܢܐ ܕܝܢ̇ ܟܕ ܫ̇ܡ̇ܛܬ̇ ܣܝܦܗ̣ ܦܣ̇ܩܬ ܪܝܫܗ. ܘܐ̇ܪܝܡܬ̇ ܚ̣ܣܕܐ ܡ̣ܢ ܒܢ̈ܝܐ
ܕܝܣܪܝܠ

