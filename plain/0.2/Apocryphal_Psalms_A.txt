Chapter 151

0 ܕܡܐܐ ܘܚܡ̈ܫܝܢ ܘܚܕ ܗܢܐ ܡܙܡܘܪܐ ܕܝܠܗ ܕܕܘܝܕ ܡܟܬܒ ܘܠܒܪ ܡܢ ܡܢܝܢܐ ܗ̣ܘ̇·
1 ܙܥܘܪܐ ܐܝܬܝ ܗܘܝܬ ܒܐ̈ܚܝ. ܘܛܠܝܐ ܒܒܝܬܗ ܕܐܒܝ. ܪܥ̇ܐ ܗܘ̇ܝܬ ܥܢܐ ܕܐܒܝ
2 ܐܝ̈ܕܝ ܥܒ̣ܕ ܐܘܪܓܢܘܢ. ܨܒ̈ܥܬܝ ܠܚ̇ܡ ܟܢܪܐ
3 ܘܡܢܘ ܡܚܘܐ ܠܡܪܝ. ܗ̣ܘ ܡܪܝܐ ܗܘ ܐܠܗܝ
4 ܗ̣ܘ ܫܠ̣ܚ ܠܡܠܐܟܗ. ܘܐܪܝܡܢܝ ܡܢ ܥܪ̈ܒܐ ܕܐܒܝ. ܘܡܫܚܢܝ ܒܡܫܚܐ ܕܡܫܝܚܘܬܗ
5 ܐܚ̈ܝ ܫܦܝܪ̈ܐ ܘܪ̈ܘܪ̈ܒܐ. ܘܠܐ ܐܨܛܒܝ ܒܗܘܢ ܡܪܝܐ
6 ܢܦܩܬ ܠܐܘܪܥܗ ܕܦܠܫܬܝܐ. ܘܠܛܢܝ ܒܦܬܟܪ̈ܘܗܝ
7 ܐܢܐ ܕܝܢ ܟܕ ܫܡܛܬ ܣܝܦܗ ܦܣ̇ܩܬ ܪܝܫܗ. ܘܐܪܝܡܬ ܚܣܕܐ ܡܢ ܒܢ̈ܝ ܐܝܣܪܐܝܠ. ܫܠܡ ܀

